<HTML><HEAD>
<META content="text/html; charset=windows-1250" http-equiv=Content-Type>
<TITLE>Hogyan írjunk hatékony hibajelentést</TITLE>
</HEAD><BODY>
<h2>Hogyan írjunk hatékony hibajelentést</h2>

<p><i>írta:
Simon
Tatham, profi és szabad programokat készítõ programozó</i>
<p><i>
Magyarra fordította: Varga Csaba (csaboka kukac gmail pont com)</i>

<p>[
<a href="/tatham/en.html">English</a>
|
<a href="/tatham/br.html">Portugu&ecirc;s</a>
|
<a href="/tatham/cn.html">&#31616;&#20307;&#20013;&#25991;</a>
|
<a href="/tatham/cz.html">&#268;esky</a>
|
<a href="/tatham/da.html">Dansk</a>
|
<a href="/tatham/de.html">Deutsch</a>
|
<a href="/tatham/es.html">Espa&ntilde;ol</a>
|
<a href="/tatham/fr.html">Fran&ccedil;ais</a>
|
<b>Magyar</b>
|
<a href="/tatham/it.html">Italiano</a>
|
<a href="/tatham/jp.html">&#26085;&#26412;&#35486;</a>
|
<a href="/tatham/nl.html">Nederlands</a>
|
<a href="/tatham/pl.html">Polski</a>
|
<a href="/tatham/ru.html">&#1056;&#1091;&#1089;&#1089;&#1082;&#1080;&#1081;</a>
|
<a href="/tatham/tw.html">&#32321;&#39636;&#20013;&#25991;</a>
]

<!-- begin essay -->

<a name="intro"><h3>Bevezetõ</h3></a>

<p>
Aki írt valaha tömeges használatra szánt programot, az valószínûleg kapott
már legalább egy rossz hibajelentést. Ez lehet egy semmitmondó jelentés
("Nem megy!"); értelmetlen jelentés; túl kevés információt tartalmazó
jelentés; olyan jelentés, ami <em>hibás</em> információt tartalmaz.
Szólhat olyan problémáról, ami valójában felhasználói hiba; olyanról,
amit más program hibája okoz; vagy olyanról, ami valójában hálózati hiba.

<p>
Jó oka van annak, hogy a technikai segítségnyújtást sokan szörnyû
munkának tartják, és ez az ok a rossz hibajelentés. Persze nem minden
hibajelentés rossz: Fizetõs programok mellett ingyeneseken is dolgozom,
és néha ragyogóan világos, hasznos és <em>informatív</em> hibajelentéseket
is kapok.

<p>
Ebben az esszében megpróbálom világosan leírni, mitõl lesz jó
egy hibajelentés. A legjobb az lenne, ha mindenki végigolvasná, aki
valaha is hibát akar bejelenteni. Legalább azt szeretném elérni, hogy mindenki, aki
<em>nekem</em> akar hibajelentést küldeni, végigolvassa.

<p>
Dióhéjban, a hibajelentés célja, hogy a programozó saját maga lássa,
ahogy a program hibázik. Megmutathatod neki személyesen, vagy elmagyarázhatod
aprólékosan, hogyan idézheti elõ a hibát. Ha sikerül elõidéznie
a hibát, megpróbál majd információt gyûjteni a hiba okáról. Ha
viszont nem sikerül elõidéznie a hibát, téged kell majd megkérnie, hogy
ezt az információt összegyûjtsd neki.

<p>
A hibajelentésekben mindig világosan válaszd szét, mi biztos tény
("A gépem elõtt ültem és ez történt"), és mi találgatás ("<em>Szerintem</em>
ez és ez a hiba oka"). Ha gondolod, a találgatást kihagyhatod, de soha
ne hagyd ki a tényeket.

<p>
A hibát azért jelented, mert szeretnéd, ha kijavítanák. Nincs értelme
a programozót szidni, vagy szándékosan hátráltatni: lehet, hogy tényleg
az õ hibája, de lehet, hogy te rontottál el valamit. Lehet, hogy jogosan
vagy dühös rá, de a hibát hamarabb ki fogja javítani, ha segítesz neki
és megadod az információt, amit kér. Ha a program ingyenes, ne felejtsd
el, hogy a szerzõ szívességet tesz azzal, hogy dolgozik rajta; ha túl
sok ember gorombáskodik vele, lehet hogy késõbb nem lesz ilyen nagylelkû.
</p>

<a name="respect"><h3>"Nem megy."</h3></a>

<p>
Tiszteld meg azzal a programozót, hogy nem nézed teljesen hülyének:
ha a program tényleg egyáltalán nem menne, valószínûleg már észrevette
volna. Mivel még nem vette észre, valószínûleg nála mûködik. Tehát vagy
valamit másképp csinálsz, mint õ, vagy a környezet különbözik az övétõl.
Információra van szüksége; a hibajelentés célja az, hogy ezt az információt
megadd neki. A több információ majdnem mindig jobb a kevesebbnél.

<p>
Sok program, fõleg a szabad programok esetében létezik nyilvános hibalista.
Ha ezt a hibalistát sikerül megtalálnod, érdemes elolvasnod, mert ebbõl
kiderül, a hibádról tudomásuk van-e a készítõknek. Ha a hiba már ismert,
valószínûleg nem érdemes újra bejelenteni; ha viszont úgy érzed, te több
információt tudsz szolgáltatni, mint ami a hibalistában van, akkor érdemes
lehet mégis kapcsolatba lépni a fejlesztõkkel. Lehet, hogy könnyebben ki
tudják javítani a hibát, ha új információt tudsz szolgáltatni róla.

<p>
Ez az esszé tanácsok gyûjteménye. Egyik tanács sem kõbe vésett szabály.
A programozótól is függ, milyen hibajelentésekkel boldogul könnyebben.
Ha a programhoz mellékeltek saját hibajelentési tanácsokat, akkor azokat
is olvasd el. Ha az ottani utasítások ellentmondanak az ittenieknek,
a programhoz mellékelteket vedd figyelembe!

<p>
Ha nem hibát jelentesz be, csak segítséget szeretnél kérni, mindig mondd
el, hol próbáltál utánanézni a válasznak. ("A 4. fejezet 5.2-es részében
kerestem, de nem találtam utalást rá, hogy ez lehetséges-e.") Így a
programozó tudni fogja, hol keresik az emberek a válaszokat, és javíthat
a dokumentáció színvonalán.
</p>

<a name="showme"><h3>"Mutasd meg!"</h3></a>

<p>
A legeslegjobb módszer a hibajelentésre az, ha a programozó szeme elõtt
idézed elõ a hibát. Hívd oda a géped elé, indítsd el a programját, és
mutasd meg neki, mi romlik el benne. Hadd nézze, ahogy elindítod a gépet,
futtatod a programot; hadd lássa, hogyan kezeled a programot és a program
mit válaszol a mûveletekre.

<p>
Õ úgy ismeri a programját, mint a tenyerét. Tudja, melyik rész megbízható
és melyikben lehetnek hibák. Ösztönösen tudja, mire figyeljen.
Mire oda jutsz, hogy a program valamit teljesen rosszul csinál, õ már
korábban észrevehetett valami <em>apró</em> hibát, ami nyomra vezeti.
Mindent megfigyelhet, amit a számítógéped csinál, és maga keresheti meg
a fontos momentumokat.

<p>
Ez nem mindig elég. Lehet, hogy több információra lesz szüksége, és
megkér, hogy ismételd meg az egészet elölrõl. Megkérhet, hogy
magyarázd el lépésrõl lépésre, mit csináltál, hogy késõbb majd akárhányszor
elõ tudja idézni saját maga. Lehet, hogy megpróbálja ugyanazt a dolgot
kis változtatásokkal, hogy kiderüljön, csak egy esetben fordul-e elõ a
hiba, vagy több hasonló esetben is. Ha nincs szerencséd, lehet hogy pár
órára a géped elé ül pár fejlesztõeszközzel és elkezd <em>komolyan</em>
nyomozni a hiba után. A legfontosabb azonban az, hogy a programozó figyelje
a gépedet, amikor valami elromlik. Ha már látja a problémát "élesben"
megtörténni, általában van honnan elindulnia a javításhoz.
</p>

<a name="showmehow"><h3>"Mutasd meg, hogy idézhetem elõ!"</h3></a>

<p>
Az Internet és a világot átszelõ kommunikáció korában élünk.
Olyan kor ez, amikor egyetlen gombnyomással elküldhetem a programomat
valakinek Oroszországba, és õ ugyanilyen könnyen küldheti nekem vissza
az észrevételeit. Ha viszont gondja van a programommal, <em>nem</em>
tudok odamenni a gépéhez, hogy saját szememmel lássam a hibát. A
"mutasd meg" nagyszerûen mûködik, de gyakran lehetetlen.

<p>
Ha a programozó személyesen nem lehet jelen, a hibajelentés célja az,
hogy segítsen a programozónak <em>megismételni</em> a hibát. A lényeg,
hogy a programozó a saját gépén futtassa a programot, ugyanazt csinálja
vele, amit te csináltál, és ugyanúgy elõhozza a hibát, ahogy nálad
jelentkezett. Ha már a saját szemével látja, tud majd boldogulni vele.

<p>
Ezért aztán mondd el, pontosan mit csináltál. Ha a program grafikus,
mondd el, melyik gombokat nyomtad le, és milyen sorrendben. Ha a
program használatához parancsot kell begépelni, mutasd meg pontosan
milyen parancsot gépeltél be. Amikor csak lehetséges, küldd el a
munkamenet teljes naplóját, vagyis azt, hogy mit írtál be és erre
milyen kimenetet adott a gép.

<p>
Adj meg a programozónak minden segítséget, ami eszedbe jut.
Ha a program egy fájlból olvas, valószínûleg el kell küldened
a fájl másolatát. Ha a program egy másik géppel kommunikál a hálózaton,
nem tudod a gépet elküldeni, de elmondhatod, milyen számítógép, és
(ha tudod), hogy milyen programok futnak rajta.
</p>

<a name="describe"><h3>"Nálam megy. Mi a gond?"</h3></a>

<p>
Ha részletesen leírod a programozónak, mit csináljon, õ elindítja
a saját példányát, elvégzi a mûveleteket és semmi hiba nem jelentkezik,
akkor nem szolgáltattál elég információt. Lehet, hogy a hiba nem minden
számítógépen jelentkezik; a te rendszered valamiben különbözhet a
programozóétól. Lehet, hogy félreértetted, mit csinál a program, így aztán
mindketten ugyanazt a képernyõt nézitek, csak szerinted az rossz, õ pedig
tudja, hogy jó.

<p>
Ezért aztán írd le azt is, mi történt. Mondd el, mit láttál pontosan.
Mondd el, szerinted miért rossz az, amit láttál; vagy még jobb, ha
pontosan elmondod, mire számítottál, mit fogsz látni. Ha csak annyit
mondasz: "és akkor elromlott", fontos információt hallgatsz el.

<p>
Ha hibaüzenetet láttál, mondd el a programozónak figyelmesen és
pontosan, hogy mi volt az. Az üzenetek <em>fontosak</em>! A programozó
még nem próbálja kijavítani a problémát, most még csak keresi.
Tudnia kell, mi romlott el, és a számítógéped hibaüzenetekkel
igyekszik ezt elmondani. Írd le valahová az üzenetet, ha nem tudod
megjegyezni; semmi értelme azt mondani, hogy a program hibaüzenetet
írt ki, ha nem tudod magát az üzenetet is elküldeni.

<p>
Fontos, hogy ha a hibaüzenetben vannak számok, <em>mindenképp</em>
küldd el a számokat is a programozónak. Attól még, hogy számodra
értelmetlennek tûnnek, nem azok. A számokban rengeteg olyan információ
lehet, amit a programozó megért és nyomra vezethet. A számok azért
vannak a hibaüzenetekben, mert a számítógép túlságosan összezavarodott
és nem tudja szavakban kifejezni a hibát, de azért igyekszik ezt
a fontos információt eljuttatni hozzád valamilyen formában.

<p>
Ebben az esetben a programozó gyakorlatilag nyomozómunkát végez.
Nem tudja, mi történt, és nem tudja a saját szemével megnézni,
ahogy elromlik, így hát nyomokat keres, amikkel megtalálhatja a hibát.
A hibaüzenetek, érthetetlen számsorok, sõt még a váratlan lassulások is
olyan fontosak, mint egy ujjlenyomat egy bûntény színhelyén. Tartsd hát
meg õket!

<p>
Ha Unix-ot használsz, a program készíthetett memóriamentést (core
dump). A memóriamentések nagyon sok nyomot tartalmaznak, ne dobd el
õket! A legtöbb programozó viszont nem szeret figyelmeztetés nélkül
óriási memóriamentéseket kapni e-mailben, ezért mindig kérdezz rá,
mielõtt elküldöd. Azt se felejtsd el, hogy a memóriamentés a program
teljes állapotát tartalmazza: bármilyen "titok" (pl. a magánlevél, amit
éppen olvastál vagy a bizalmas adatok, amiken dolgoztál) bekerülhetett.
</p>

<a name="antelope"><h3>"Aztán megpróbáltam ..."</h3></a>

<p>
Rengeteg dolgot tehetsz, amikor egy hibába botlasz. Ezek közül sok csak
tovább ront a helyzeten. Az egyik iskolai barátom véletlenül letörölte
az összes Word dokumentumát; mielõtt szakértõ segítségét kérte volna,
megpróbálta újratelepíteni a Wordöt, aztán megpróbálta
töredezettség-mentesíteni a meghajtót. Egyik sem segített visszahozni
a fájlokat, viszont eléggé összekavarták a meghajtó adatait ahhoz, hogy
semmilyen visszatörlõ program se tudja visszahozni õket. Ha nem nyúlt
volna hozzá, még lett volna esélye.

<p>
Az ilyen felhasználó olyan, mint a sarokba szorított mongúz:
nem látja a kiutat, és a biztos halál nevet az arcába, így
kétségbeesett támadásba kezd, hiszen valamit csinálni biztosan
jobb, mint tétlenül várni. Ez a hozzáállás nem igazán mûködik a
számítógépes problémákra.

<p>
Ne légy mongúz, legyél inkább antilop. Ha az antilop valami váratlannal
vagy ijesztõvel találkozik, nem mozdul. Teljes mozdulatlanságba dermed
és próbálja nem magára vonni a figyelmet, közben azon gondolkodik, mi
lenne most a legjobb lépés. (Ha az antilopoknak lenne technikai
segítségvonaluk, akkor most épp õket hívná.) Amikor végül eldönti, mi
a legbiztonságosabb lehetõség, azt választja.

<p>
Ha valami elromlik, azonnal hagyj abba <em>mindent</em>. Ne nyúlj egyik
gombhoz se. Nézz a képernyõre, keress meg minden szokatlant, majd jegyezd
meg vagy írd le õket. Azután esetleg megpróbálhatsz óvatosan "OK"-t vagy
"Mégsem"-et nyomni, attól függ, melyik tûnik biztonságosabbnak.
Próbálj meg egy reflexet kialakítani - ha a számítógép bármi váratlant
csinál, azonnal állj meg.

<p>
Ha végül sikerül kezelni a problémát az érintett program bezárásával vagy
a számítógép újraindításával, jó ötlet megpróbálni újra elõhozni a hibát.
A programozók szeretik az olyan problémákat, amiket többször elõ tudnak
idézni. A boldog programozók gyorsabban és hatékonyabban javítják a hibákat.
</p>

<a name="symptoms"><h3>"Szerintem a tachionmodulátor rosszul van polarizálva"</h3></a>

<p>
Nem csak a programozáshoz nem értõk írnak rossz hibajelentéseket.
A legrosszabb hibajelentések egy részét programozóktól kaptam,
néha még jó programozóktól is.

<p>
Egyszer dolgoztam egy másik programozóval, aki folyton hibákat talált
a saját kódjában és megpróbálta kijavítani õket. Idõnként olyan hibába
botlott, amit nem tudott megoldani, és ilyenkor áthívott, hogy segítsek.
"Mi a baj?", kérdeztem én. Õ válaszképpen elmondta, hogy szerinte melyik
részt kell kijavítani.

<p>
Ez jól mûködött, amikor helyes volt a megérzése. Ilyenkor õ már el is
végezte a munka felét, és közösen be tudtuk fejezni a maradékot.
Ez hatékony és hasznos volt.

<p>
Azonban nagyon gyakran tévedett. Egy ideig együtt kerestük, a program
egy adott része miért produkál hibás adatokat, és végül rájöttünk,
hogy nem is hibásak az adatok. Fél órát töltöttünk azzal, hogy egy
tökéletes kódrészletben hibát találjunk, miközben a gond valahol máshol volt.

<p>
Gondolom nem csinálnád ugyanezt egy orvossal. "Doktor úr, írjon fel nekem
Hydroyoyodyne-t!" Ilyet nem mondasz egy orvosnak: elmondod a tüneteket,
hogy hol fáj, hogy hol viszket, hogy hol van kiütés vagy hogy van-e
lázad, és az orvos dolga eldönteni, hogy mi a baj és hogy lehet megoldani.
Ha nem ezt tennéd, az orvos hipochondriásnak vagy bolondnak nézne, teljesen
jogosan.

<p>
A programozókkal ugyanez a helyzet. A saját diagnózisod néha segíthet,
de mindig mondd el a tüneteket is. A diagnózis egy plusz lehetõség,
de nem helyettesítheti a tünetek leírását. Hasonlóképpen, a hibát
javító kódrészlet hasznos kiegészítõje a hibajelentésnek, de nem
helyettesítheti azt.

<p>
Ha a programozó további információt kér, ne próbáld magadtól kitalálni a választ!
Valaki egyszer jelentett nekem egy hibát, és megkértem, hogy
próbáljon ki egy programot, amirõl tudtam, hogy nem fog mûködni.
Azért kértem meg, mert tudni akartam, a két lehetséges hibaüzenet
közül melyiket adja vissza. A hibaüzenet fontos nyom lett volna.
De a felhasználó nem próbálta meg - csak annyit válaszolt, hogy "Nem,
ez nem menne". Beletelt egy idõbe, mire rávettem, hogy azért csak
próbálja meg.

<p>
A saját intelligenciáddal segíteni a programozót kedves dolog. Még ha
rosszak is a következtetéseid, a programozó hálás lehet, hogy
<em>megpróbáltad</em> megkönnyíteni az életét. De azért mondd el a
tüneteket is, különben lehet, hogy még jobban megnehezíted az életét.
</p>

<a name="intermittent"><h3>"Ez vicces, egy perccel ezelõtt még csinálta."</h3></a>

<p>
Az "idõszakos hiba" kifejezéstõl minden programozónak borsódzik a háta.
A könnyû problémák azok, amiknél egy egyszerû cselekvéssor hibát okoz.
A programozó megismételheti a lépéseket a saját tesztkörnyezetében
és részletesen végigkövetheti, mi történik. Sok probléma egyszerûen nem
ilyen: a program csak hetente egyszer romlik el, vagy csak szökõévente
egyszer; esetleg sose romlik el, ha a programozó látja, de mindig elromlik
a határidõ elõtt egy nappal.

<p>
A legtöbb idõszakos hiba valójában nem is idõszakos. Általában van mögöttük
valami logika. Lehet, hogy akkor jön elõ, ha a gépen már kevés a
szabad memória, vagy akkor, ha a program pont rosszkor próbál módosítani
egy kritikus fájlt, esetleg mindig csak az óra elsõ felében. (Igen, ilyet
is láttam már.)

<p>
Ha te elõ tudsz hozni egy hibát, de a programozó nem, akkor az is lehet,
hogy valamiben különbözik a kettõtök gépe, és ez a különbség okozza
a problémát. Egyszer láttam egy olyan programot, ami egy kis labdává
húzódott össze a képernyõ bal felsõ sarkában, úgy maradt és <em>duzzogott</em>.
Ezt csak 800x600-as képernyõn csinálta; az én 1024x768-as monitoromon
semmi baja nem volt.

<p>
A programozó mindent tudni akar majd, amit ki tudsz deríteni a problémáról.
Esetleg próbáld ki más gépen. Próbáld ki kétszer vagy háromszor, hogy
kiderüljön, milyen gyakran romlik el. Ha csak akkor romlik el, ha épp
komoly munkát végeznél vele, de akkor sohasem, ha épp megmutatnád a
programozónak, lehet, hogy a hosszú futásidõ vagy a nagy fájlok okozzák a bajt.
Próbálj meg minél több részletet megjegyezni arról, mit csináltál, amikor
elromlott, és ha szabályosságokat látsz, említsd meg õket. Bármi, amit
tudsz, segíthet valamit. Még ha csak valószínûségeket tudsz is mondani
(pl. "gyakrabban omlik össze, ha az Emacs fut"), ha nem is segít hozzá
közvetlenül az okhoz, segíthet a programozónak, hogy megismételje a hibát.

<p>
Fontos, hogy a programozó tudni akarja majd, tényleg idõszakos hibáról
van-e szó, vagy gépfüggõ hibáról. Rengeteg részletet kérhet majd
a gépedrõl, hogy rájöhessen, miben különbözik az övétõl. Ezeknek
a részleteknek a nagy része az adott programtól függ, de arra mindenképp
számíts, hogy verziószámokat fog kérni. A program verziószámát, az
operációs rendszer verziószámát és minden olyan egyéb program verziószámát,
ami kapcsolatos a problémával.
</p>

<a name="clarity"><h3>"Aztán betöltöttem a lemezt a Windowsomba..."</h3></a>

<p>
A világos fogalmazás létfontosságú egy hibajelentésnél. Ha a programozó
nem érti, mit akarsz mondani, felesleges volt egyáltalán hozzászólni.

<p>
A világ minden tájáról kapok hibajelentéseket. Sokat nem angol anyanyelvû
emberek írnak, és sokan elnézést kérnek a hibás angolságukért. Általában
az ilyen elnézést kérõ levelek nagyon világosak és hasznosak szoktak lenni.
A leghomályosabb jelentéseket olyan angol anyanyelvû emberektõl kapom,
akik szerint én akkor is megértem õket, ha meg se próbálnak világosan
vagy pontosan fogalmazni.
</p>

<ul>
<li>
<em>Légy pontos</em>. Ha kétféleképpen lehet csinálni valamit, mondd meg,
melyiket használtad. "A Load-ot választottam" jelentheti azt, hogy
"a Load gombra kattintottam", vagy azt, hogy "lenyomtam az Alt-L kombinációt".
Mondd el, melyik volt. Néha számít.

<li>
<em>Légy részletes</em>. Inkább több információt szolgáltass, mint
kevesebbet. Ha túl sok mindent mondasz, a programozó kihagyhatja
a lényegtelen részeket. Ha túl keveset mondasz, vissza kell majd
kérdeznie. Volt olyan, hogy egymondatos hibajelentést küldött valaki;
akárhányszor több információt kértem, mindig egy-egy mondatban válaszolt.
Több hétbe került, mire elég információt sikerült szereznem, mert
mondatonként kellett kicsikarnom.

<li>
<em>Figyelj oda a névmásokra</em>. Ne mondd azt, hogy "az", és ne
mondj olyanokat, hogy "az ablak", ha nem egyértelmû, mire vonatkozik.
Például nézzük ezt: "Elindítottam a FooApp-ot. Feldobott
egy figyelmeztetõ ablakot. Megpróbáltam bezárni és erre összeomlott."
Nem világos, hogy mit próbált a felhasználó bezárni: a figyelmeztetõ
ablakot vagy az egész FooApp-ot. Nem mindegy. Ehelyett mondd azt,
"Elindítottam a FooApp-ot, ami feldobott egy figyelmeztetõ ablakot.
Megpróbáltam bezárni a figyelmeztetõ ablakot, és erre a FooApp összeomlott."
Így hosszabb és több az önismétlés, de világosabb és nehezebb félreérteni.

<li>
<em>Olvasd vissza, amit írtál</em>. Olvasd el újra a jelentést, és gondold át,
hogy <em>szerinted</em> érthetõ-e. Ha egy cselekvéssort küldesz, ami a hiba
elõidézéséhez kell, próbáld meg saját magad végigcsinálni, így kiderül, ha
kihagytál egy lépést.
</ul>

<a name="summary"><h3>Összefoglalás</h3></a>

<ul>

<li>
A hibajelentés elsõdleges célja, hogy a programozó saját szemével
láthassa a hibát. Ha nem tudod személyesen megmutatni neki, küldj
részletes utasításokat, hogy elõ tudja saját maga idézni.

<li>
Ha az elsõdleges cél nem érhetõ el, és a programozó <em>nem tudja</em>
saját szemével megnézni a hibát, a hibajelentés másodlagos célja
annak a leírása, hogy mi romlott el. Írj le mindent részletesen.
Írd le, mit láttál, és szerinted mit kellett volna látnod. Írd le a
hibaüzeneteket is, <em>fõleg</em> hogyha számok is vannak bennük.

<li>
Ha a számítógéped valami váratlan dolgot csinál, <em>állj meg</em>.
Ne csinálj semmit, amíg meg nem nyugodtál, és ne csinálj olyasmit,
ami szerinted veszélyes lehet.

<li>
Ha képes vagy rá, próbáld meg kitalálni a hiba okát, de ettõl
függetlenül mindig küldd el a tüneteket is.

<li>
Készülj fel rá, hogy további információt szolgáltass a programozónak,
ha szüksége van rá. Ha nem lenne rá szüksége, nem kérdezné meg.
A programozók szándékosan nem szoktak kellemetlenkedni. Legyenek kéznél
a verziószámok, valószínûleg szükség lesz rájuk.

<li>
Írj világosan, ne légy félreérthetõ.

<li>
Mindenképpen <em>légy pontos</em>. A programozók szeretik a pontosságot.

</ul>

<!-- end essay -->

<hr>
<p>
<em>Figyelem:</em> A valóságban soha nem láttam se mongúzt, se antilopot.
Lehet, hogy nem pontosak az álattani ismereteim.

<p>
Copyright &copy; 1999 Simon Tatham.
<br>Ez a dokumentum
<a href="http://www.opencontent.org/">OpenContent</a>.
<br>A szöveg az
<a href="http://www.opencontent.org/opl.shtml">OpenContent
licensz</a> feltételei szerint másolható és használható fel.
<br>A cikkel kapcsolatos észrevételek és kritikák az
<a href="mailto:anakin@pobox.com">anakin@pobox.com</a> címre küldhetõk (angolul).
<br>Ha erre az oldalra egy program weboldaláról érkeztél, ne a fenti
címre küldd a programmal kapcsolatos hibajelentéseidet. Menj vissza
a program oldalára, és keresd meg ott, hogyan jelentheted a
program hibáit.
</BODY></HTML>
